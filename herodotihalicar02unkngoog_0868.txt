848 EXCURSUS V

Shaw.‚ alii), qui Herodoti et reliquorum veterum scriptorum iudicium
tueri studerent3 alii fuere, qui cum Aepyptiae terrae solum nunc
non elatius sit quam Herodoti aetate, bunc scriptorem egregie lapsum
esse dicerent, qnod inferiorem Aegyptum pro Nili dono haberet, ex flu-
vii limo allato et congesto ortam. Niti enim banc opinionem fundamento
uon satis valido de immenso temporis spatio, quod Herodoti aetatem
antecesserit, nec probari posse nisi terram ipsam commonstraveris multo
antiquiorem esse quam reapse fuerit. Ita Freret. in Mem. de l'Acad.
des Inscript. t. XVI. p. 333 seq. xvm. p. 188 seqq. et post alios prae-
cipue Larcherus in copiosa ad b. l. disputatione. Quibus accessit Man-
nert. Geogr. der Gr. u. Roem. X, 1. p. 245 seq. 525 vana esse clamans,
quae Herodotus et h. Ι. et 11, 10 seq. perscribat, cum Aegyptus omni
tempore talis fuerit, qualis adhuc inveniatur nec ullis aucta incrementis,
quibus solum elatius fuerit redditum3 fieri utique potuisse, ut· olim
paludosa et stagnosa terra suerit Delta, minime vero primitus maris
fuisse sinum. Quae sanequam produnt auctorem minime talem, ὅστις
γε σύνεσιν ἔχει, ut Herodoti utar verbis. Melius vidit Rennel. in Geogr.
Herod. p. 591 seqq. et inprimis p. 593. 594. Eam enim regionem, quae
Delta vocatur, indubia scribit continere vestigia, quod prisco aevo
baud exstiterit, sed temporum decursu Nili alluvie nata, accedente
posthac humana arte operaque, iu terram firmam et continentem cesse-
rit. Quod idem permultis argumentis ex ipsius soli natura terraeque
universae indole repetitis luculenter probavit Andreossy in Descript. de
l'Eg. etat mod. mem. 1. p. 272 seq. coll. Antiqq. vol. 1. sec. livrais. p. 88
seqq., ut iam dubitari nequeat, vera Herodotum retulisse. Quod idem
placuit Heerenio Ideen etc. ΙΙ, 2. p. 80. 81 not. coll. p. 55, atque Cham-
pollioni l'Egypt. sous 1. Phar. 11. p. 3 sqq., qui antiquorum scriptorum
testimoniis et geologica locorum indole satis hoc probatum iudicat,
Aegyptum inferiorem olim fuisse maris mediterranei sinum, qui ad Mem-
phim usque et mediam, quae nunc habetur, Aegyptum pertinuerit,
tum vero Nili limo repletus in paludes ac stagna transierit, unde terra
continens postmodo evaserit, documento esse et regionis planitiem mou-
tibus utrinque ferme inclusam et ipsum solum nigrum limosamque, quod
fluvii alluvie quotannis adgeri appareat. Omnium accuratissime banc
rem tractavit Ritter. Erdkunde Ι. p. 840 seqq. 846 seq. 852 seqq.‚ Hero-
doti illustraturus sententiam, qui inferiorem Aegyptum fluvii donum
esse pronuntiat. Atque probatum it vir doctus, Nili inundationibus et
fluvii alveum erigi et solum adiacens, subveniente pariter natura* atque
bominum arte, exstructis aggeribus, ductis canalibus, adhibitisque
machinis. Nec vero eodem modo iisdemque mensuris per omnes Aegypti
partes et Nilum et solum erigi, sed variari pro varia ipsius terrae in-
dole, ita ut, cum multo maior terrae copia in Aegypto inferiori fuerit
adgesta, baec regio serius quam reliquae Aegypti partes nata fuisse sit
censenda. Neque effugere posse sollertem naturae scrutatorem, aliquo
tempore, quamvis remotissimo, eam terram, quae nunc Delta appelle-
tur, nondum exstitisse , postmodo demum ortam tum limo, quem fluvius
advexerit, tum vero etiam arena, quam idem secum tulerit fluvius ven-

