882 EXOURSUS XIII

prorsus traditum reperit Layard: quod mini'me mirum videri poterit, cum
huiusmodi inscriptionibus plerumque laudes regum contineantur aut
praeclara eorum facinora celebrentur. Neque vero inde Herodoteam de
Assyriorum clade narrationem sacerdotum Memphiticorum vanitati ad—
scriptam velim, id quod fecit Rawlinson (vid. J. a Gumpach: Abriss d.
Babyl. Assyr. Gesch. p. 31 seq. 87 seq.); quamquam, temporum ratio-
nes si dispiciantur, haec omnia gravibus difficultatibus premi, negari
vix poterit. Quodsi enim Anysis anno 961· a. Chr. n. (ut Larcherus
ponit t. VII. p. 92) in regnum rediit annoque 954 a. Chr. n. probabiliter
obiit, ubi continuo ei successit setho, Sethonis huius aetas haudqua-
quam congruet cum Sanacharibi expeditione, quae in annum 712 a. Chr.
incidit*). Lacuna erit annorum ducentorum quadraginta intra Anysis
mortem et regnum Sethonis. Quam lacunam ut explerent temporumque
rationem in ordinem redigerent, vario modo tentarunt viri docti, quo—
rum sententias refert Beck. l. l. Sunt, qui in ipso Herodoti textu lacu-
nam esse statuant, quam initio capitis 124 ponit Buherius, initio capitis
141 Larcherus, ubi probabiliter traditum suerit de regibus, qui vel in—
tra Mycerinum et Asychin vel post Asychin ad Sethonem usque Aegypti
regnum tenuerint. Equidem, si lacuna statuenda est in Herodoti libro,
malim aliquid intercidisse post cap. 136, quae est sententia viri nobi-
lissimi, Liberi Batonis de Reizenstein , accuratius exposita in schedis,
quas ille nobiscum communicare voluit. In hac autem lacuna set aut
octo regum historiam Herodotum exposuisse, satis verisimiliter statuit
idem vir doctissimus. Verum quidem est, scriptos Herodoti libros, qui
ad nostra pervenerunt tempora, nulla lacunae indicia certa praebere;
quapropter in eam olim incidi sententiam, ut in Herodoti quidem textu
quidquam excidisse negarem, verum manca esse statuerem, quae ille a
sacerdotibus edoctus in opus suum retulerit3 quae si probentur, sacer-
dotum erit culpa, non Herodoti. Cous. infra ΙΙ, 177, ubi similia quae-
dam Herodoto non indicata fuisse a sacerdotibus viri docti statuunt.
Nec denique in hac tota causa illud erit praetermittendum, de quo iam
in adnotatione ad 11, 124 diximus, Nostrum minime in animo habuisse
accuratam et ab omnibus partibus perfectam Aegypti historiam tradere,
indeque etiam illum singulorum regum· successionem non tam accurate
servasse nec iustam temporum rationem 'habuisse videri: sed ea, quae
ad historiam pertinent, reliquis rebus, quae 'in Aegypto ipsius animum
maxime adverterant, enarrandis ita admiscuisse, ut ea, occasione quasi
data, viderentur allata. — Caeterum‘multa in Herodoto esse depravata,

 

*) Ita plerique statuunt viri docti, ac nuper quoque Schegg. 1. 1.
p. 262. Conf. etiam Ewald: Geschichte des Volkes Israel. 111, 1. p. 337
seq. 478 seq. A quibus ita discedit Boeckh (in Schmidt: zeitschrift f.
Geschichtswiss. 11. p. 714), ut anno 710 a. Chr. n. Sanacharibi expedi-
tionem adscribat3 vel magis recedit Grotefend (Erliiuterung einer In-
schrift des letzten assyr. babyl. Kanigs aus Nimrud. Hannover 1853
p. 15), qui Sanacharibi cladem accidisse vult anno 695 ante Chr. n.;
annum 689 a Chr. n. posuit Io. a Gumpnch3 vid. Abi-iss d. babyl. as-
syr. Gesch. p. 84. 114 seq. 157. Equidem de his decernere nolim.

 

