AD HERODOT. Ι, 94. 839

His fere enumeratis veterum testimoniis iam accedamus ad recen·
tioris aetatis scriptores. Atque Ryckius, ut hinc ordiar, disertis He-
rodoti verbis plus tribuendum esse censuit, quam Xanthi silentio, qui
aliqua certe ex causa, nos quamvis latente, commotus esse potuerit,
ut nihil his de rebus memoriae proderet. Galli docti Sevinius et Fre-
retius (in Acad. d. lnscript. t. V. p. 236 seqq. XVIII. p. 95 seqq.) Xan-
tho atque Dionysio potius fidem addi voluerunt, itemque Heynius, qui a
Xantho, Lydio homine, magis quam a Graecis Romanisque standum,
ipsamque fabulam ab Herodoto proditam inde ortam esse iudicat, quod
Graeci antiquum Etruscorum nomen Taresenorum depravarint in Τυῤ-
ῤἠνῶν. Τιι vid. Excurs. III ad Virg. Aen. VIII p. 281 ibiq. laudd. *J
His, quae passim iam attulit Creuzer. in Fragmm. historr. p. 152 seqq„
adde, quae recentioribus temporibus in eandem sententiam prolatajsunt
a Guil. A. Schlegel. (Annal. Heidelbb. 1816. nr. 54 p. 854) et potissi-
mum a Niebuhr. (Roem. Gesch. I p. 64 ed. prior. Ι. p. 111 ed. alten),
qui Herodoti testimonio anteferendam statuunt et Xanthi et Dionysii
auctoritatem, praesertim cum tanta inveniatur linguae, institutorum,
morum, religionis inter utramque gentem diversitas.

Sed Gallorum, qnos supra memoravi, rationes, quibus Herodoti
fidem elevarunt, iam Larcherus infringere studuit accurato examine ad
Herodoti locum I,94 t. I. p. 377 seqq. not. 266 instituto. Nam haec de
industria ab Herodoto Lydorum ipsorum ex fama ac fide tradi censet
eoque magis tradi, quod ille haec a Xantho neglecta vidisset. Herodo-
tum autem Xanthi narrationes falsas, quas putabat refellendas, aliaque,
ab isto omissa, supplenda sibi sumsisse monuit Creuzer. in Symb. 11.
p. 828 not., multumque Xanthi silentio tribuendum esse idem negat,
cum Xantho, quippe Lydio homini, satis causae subesse potuerit, cur
celaret, quae minus facerent ad gentis suae gloriam atque dignitatem,
Herodoto vero, quem in ipsa Italia opus suum absolvisse novimus, me-
lius utique de his rebus inquirere verumque indagare licuerit. Neque
hoc admodum valet, quod Etruscorum mores, instituta, alia a Lydis
tantopere differre vulgo clamant; minime enim haec tanta esse dudum
statuit Wachsmuth. (Aeltere Gesch. Roms p.85), quin vestigia nonnulla
reperiantur, quibus utramque gentem unius eiusdemque stirpis esse
probabile fiat. Pertinent huc, quaein utriusque gentis religionem al-
tius indaganti obviam fiunt haud pauca valde congrua et perquam simi-
lia, pertinent quoque huc ea, quae de aeris elaborandi arte, in qua
utraque gens mirum in modum excelluerit, vulgo proferuntur, aut quae
de Etruscorum vestimentis e Lydia repetendis tradita inveniuntur (conf.
C. Ο. Miilrer. Etrusco. I. p. 262. 270), alia, quae proferre longum est**).
Ad linguae etiam similitudinem, ad ludos Etruscorum scenicos, et quae

 

¹⁰⁸) Quo prior iam Valckenarius Xantho Lydo in rebus patriis potius
quam Graecis recentioribus credendum iudicaverat ad Herodot. IV, 45.
011m*‡3r1‘‚⁷0⁶.¹.²3¹3.¹3⁰2³13¹1¹ ’1.ᾃῖᾍίΡέιᾷἓέῗὲηιῖᾗῳΐᾶῖἓὲἓ ἓῖἒὲ.ξὲἑ“ξὲἓῗ
tis cognationem reserunt; vid. nott. ad 1, 93. ⁹

