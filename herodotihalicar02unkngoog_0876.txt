856 Excunsus 'vn

significationem, quam verbo ποιεῖν tributam vult, probandam, alios quos-
dam locos (Diogen. Laert. Praefat. S. 3. Herodot. ΙΙΙ, 38. Sophocl. apud
Athen. xm. p. 604D. xlv. p. 627 D. Platon. Lysid. p. 205 A. De Republ.
H. p. 379 A.)‚ quorum tamen ratio aliena videtur ab ea significatione,
quam ipse in loco Herodoteo valere existimavit. Atque afferri quoque
poterit alter Nostri locus IV, 35: (ὕμνον) τόν σφι Ὠλὴν ἀνὴρ Λύκιος
ἐποίησε , quae verba sic reddidit Pausanias IX, 27, 2: Λύκιος δὲ Ὠλὴν,
ὃς καὶ τούς ὕμνους τοὺς ἀρχαιοτάτους ἐποίησεν Ἕλλησιν, coll. Vffl,
21. S. 3, ubi idem laudatur Δηλίοις ὕμνους καὶ ἄλλους πο ιη’ σας καὶ ἐς
Εἰλείθυιαν κ. τ. 1,. Sic Aristeas, qui ἐποποιὸς apud Suidam vocatur, apud
Herodotum IV, 13 (coll. 14. 16) dicitur ἔ πε α ποιεῖν, Alcaeus vero (V, 95)
ἐν μέλεϊ ποιεῖν. In quibus locis verbum ποιεῖν non eam solum animi de- ·
clarat facultatem, quae ad sormam, ut loquimur, spectat, cum res
animo perceptae sermone ligato exponuntur atque ita artis opera ad-·
hibita exornantur, sed ad materiam quoque refertur, sive ad argumen-
tum, quod poetae ipsius ingenio excogitatum et in medium prolatum,
suisque legibus et consiliis est accommodatum. Unde satis opinor pa·
tebit, illam Wesselingii rationem, qua vim et potestatem verbi ποιεῖν
in nostro loco ad sormam tantum referamus, exclusa prorsus altera illa,
quae ad ipsam quoque materiam spectat, probari non posse, quamvis
receptam a Larchero, wyttenbachio (ad Platon. Phaedon. p. 129, ubi h. l.
sic reddi vult: „hi vero sunt, qui deorum generationes Graecis carmine
prodiderunt“) , Goettlingio (adHesiod. Praefat. p. XLI ed. sec.) Negris
(quo monente οἱ ποιήσαντες suut οἱ γράψαντες εἰς στίχους, οἴ στιχοποιή.
σαντες), aliis. Etenim iam dudum vel propter dativum (Ἕλλησι) verbo
ποιήσαντες additum de hac Wesselingii ratione dubitavit Wolfius Pro-
legg. Homer. p. LIV, eandemque prorsus reprobavit tamquam falsam
G. Hermann. (Homerische Briefe p. 11 seqq. Opusc. 11. p. 171 coll.
Wiener Jahrbb. LIV. p. 232), cui Creuzerus (Homerische Briefe p. 27)
adstipulatus est, itemque Cron (De Orpheo p. 14 seqq.), alios ut taceam,
v. c. Matthiae Vermischte schrift. p. 122, Lennep. ad Hesiod. Theogon.
p. XII, ac praecipue Nitzsch: Sagenpoesie d Griechen p. 302 seqq. 544
seqq., Schimmelpfeng in commentatione de diis in conspectum hom. ve-
nientibus apud Homerum (Marburg. 1845) p. 8. Itaque verbo ποιεῖν
hoc loco nostro nullam arbitror aliam tribui posse significationem nisi
eam, qua Hesiodum atque Herodotum Theogoniam Graecis condidisse di-
camus. Sed gravior iam exoritur quaestio , quo iure et quo sensu uter-
que poeta et conditor et inventor Theogoniae Graecae dici possit, cum
ante utrumque poetam alios per Graeciam exstitisse vates, sacerdotes,
de rebus divinis tradentes ‚ negari nequeat, neque profecto ea Herodoti
sententia esse possit, ut (quemadmodum sensit Cron p. 15) nondum
cognita indeque prorsus nova tradiderint Homerus atque Hesiodus, ne·
que quidquam Graeci fabulati fuerint ante hos poetas, qui ipsi primi
omnem Graecorum de diis doctrinam sive religionem excogitarint atque
repererint. Hoc omnbene intelligeret Heyne (in commentatt. societat.
Gotting. 1779. Vol. ΙΙ. p. 133), Herodoti verba ita accipi voluit, ut hi
poetae primi fuerint, „qui ea, quae priscis carminibus aut narratione

 

