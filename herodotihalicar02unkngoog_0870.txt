850 EXCURSUS VI

EXCURSUS VI
AD HERODOT. ΙΙ, 17.

 

De Nili ostiis,

Est hic classicus locus de Nili ostiis, quae nostra aetate minime
eadem esse atque Herodoti aetate nemo fere nescit. Hodieque enim
bina potissimum sunt ostia, quibus aquarum copiam Nilus in mare emit-
tit, alterum prope urbem Rosettanam, alterum prope Damiatam‚ reliquis
ostiis obturatis arenave aut limo obductis. Nam septem vulgo enumerata
sunt Nili ostia , qui inde septemfluus dicebatur fluvius s. septemgeminus:
a qua sententia nec Herodotum alienum fuisse, licet quinque tantum
ostia Nili commemoret, vidimus ad ll, 10. Sed valde variant in singulis
hisce ostiis septem recensendis, vel errore lapsi, vel, uti fieri solet,
quae ad diversa tempora pertinerent, non satis accurate discernentes.
Quam in rem quae plurima a viris doctis nostra potissimum aetate dispu-
tata sunt, ea nolumus huc transscribere3 summam modo eorum, quate-
nus ad Herodotum rite intelligendum faciant, referre praestat.

Ac statuit Mannert 0(Geogr. d. Gr. u. Roem. X, 1. p. 528 seq.),
Herodoti sententiam de tribus primariis Nili ostiis, unde reliqua ten·
porum decursu suerint deducta, eam videri, quae et maxime probabilis
et cum ipsa re consentanea sit. Quem medium ille dicat Nili fluvium
Sebennyticum , eum olim fuisse videri principem ac primarinm3 ex eo in
utramque partem et occidentem et orientem versus ad mare discessisse
duo brachia: Canopicum et Pelusiacum, teste Plinio Hist. Nat. V, 9.
S. 48. Hoc utique magis videri congruum, quam quod Canopicum flu-
vium fuisse primitivum dicas adeoque parentem reliquorum, quotquot
vulgo perhibeantur. Equidem tamen eos sequi malim, quibus verisimi-
lius et cum ipsa terrae indole magis consentaneum videtur, duo tantum
primitus fuisse brachia, Pelusiacum et Canopicum, intra quae terra, cni
nomen Delta *), olim substiterit. Vid.Ritter. Erdkunde 1. p-853 et nott.
ad Herod. 11, 5. Paulin Talabot in: Revue d. d. mond. (1855) T. X.
p. 485. Neque Strabo dissentit XVII. p. 788 s. p. 1136 D. Quae cum
ita sint, hoc vix negari poterit, primitiva Nili brachia ostiaque post
admodum fuisse mutata, tum hominum opera atque arte canales dedu-

 

*) Hoc Delta prisco admodum aevo extensius fuisse dubitari vix
poterit, reete observante Russeggero Reisen ete. 1‚1. p. 250seq. propter
rationes geologicas. Namque Nili brachium superius discedens per eum
Libyae tractum, qui nunc desertus sterilisque iacet (vid. plura in nott.
ad H, 10), ad mare tetendit atque hoe modo hunc ipsum tractum re-
gioni Delta ac terrae, quae coli poterat, addidit.

