838 EXCURSL'S III

EXCURSUS 111
AD HERODOT. 1, 94.

Herodoti locum de Lydis in Etruriam profectis retulit, laudato
auctore, Dionysius Halicarnassensis‚ Antiqq. Romm. Ι, 27, illud ad-
dens (cap. 28 init.), multos quoque alios scriptores hanc de Tyrrheno-
rum origine sententiam esse secutos eosque discrepantes in indicando
coloniae duce ac tempore. Nam alios scribit Tyrrhenum Herculis filium
dixisse, ex Omphale Lydia prognatum *), qui in Italiam profectus Pe·—
lasgos iis ex urbibus, quas supra Tiberim septentrionem versus tenue-
rint, eiecerit3 alios Telephi filium vocasse Tyrrhenum, qui post Troiam
captam in ltaliam advenerit. Quibus idem Dionysius gravius opponit
Xanthi testimonium, qui scriptor, Lydus genere indeque maxima ut
videtur fide dignus, nibil prorsus quidquam de hac Lydorum colonia in
Etruriam deducta retulerit, sed Atyis filios, Lydum et Torrhebum‚
patrio regno diviso utrumque in Asia remansisse enarraverit. Addit
suam ipsius sententiam Dionysius (cap. 29 seq.), qua Tyrrhenos, quos
a Pelasgis diversos esse vult, Lydorum colonos fuisse pernegat. 013
μὲν δὴ, in clausula scribit cap. 30init., οὐδὲ Λυδῶν τοὺς Τυρᾆνούς
ἀποίκους οἶμαι γενέσθαι. Quae enim singula banc in rem attulit ar-
gumenta de diversa lingua, diversis institutis, moribus, deornm cultu,
aliis sumta, longiora sunt, quam quae huc apponantur. Sed ad He-
rodoti auctoritatem, Lydos duce Tyrrheno in Etruriam venisse scri-
bentis, accedit Timacus, cuius fragmentum servavit Tertullian. de spe-
ctaco. cap. 5 **); accedit Strabonis testimonium, qui baec ut vulgo
recepta (οἷς φασι) prodit V, 2 p. 219 s. 335, C et p. 221 s. 339 coll.
scholiast. Plat. p.·207 ed.Ruhnk. Nec aliter fere Plutarchus in Quaest.
Romm. p. 277 D, in Romuli vit. cap. 2 in. 25 fin.; atque e Romanorum
scriptoribus Vellei. Patercul. Ι, 1. S. 4. Horatius Sat. 1, 6, 1. Virgil.
Aen. 11, 781 aliisque locis, quos Heynius indicat in Excurs. 111 ad
libr. VIII. p. 282, Silius Italicus IV, 719 (ubi consul. interprr.). VIII,
484. Quippe poetae Latini haud raro Lydius res appellant Tyrrhe-nicus.
Quid? quod Sardium legati coram senatu Romano decretum Etruriae
recitavere, quo se Etruscorum consanguineos esse ostenderent, eadem

sere in medium proferentes, quae apud Herodotum leguntur3 vid. Tacit.
annal. IV, 55 ***).

 

*) „Huc quoque referunt clavam in numis Populoniae antiquissimis

conspicuam, qna Herculem indicari volunt. Conf.Lanzi: Saggio di ling.
Etrusc. t. 11. p. 101.⁴‘ Or.

**) ,‚Vid. Theod. Ryck. in dissert. de primis ltaliae colonis ad
calc. nott. Holstenii ad Stephan. Byz. p. 423st Cr.
***) Pertinet huc quoque Senecae illud: „Tuscos Asia sibe· vindicac.“

