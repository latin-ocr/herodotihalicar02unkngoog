AD HEROD OT. 11, 85. 863

a transitu in alia aliorum animalium corpora servarent ac retinerent;
id potius conditura spectasse Aegyptios, ut anima migrationem perfi-
cere posset, concessam illam quidem iis tantum hominibus, quorum
corpus rite esset conditum: quo neglecto cursum cuique animae perfi-
ciendum impediri aut prorsus fieri non posse. Addit idem vir doctus,
sanitatis quoque publicae in his rationem esse habendam: quam terram
sepeliendis cadaveribus aptam et a Nili aquis tutam Aegyptii non ha-
buerint, cadavera autem putrescentia aerem corrumpere indeque sani-
tati officere potuerint. Quod ne fleret, ita prospexisse vult veteres
Aegyptios, ut mortuorum cadavera condirent conditaque in cryptis a
Nili inundatione remotioribus deponerent: inde vero effectum esse,'ut
Aegyptii veteres optima sanitate fruerentur (vid. Herod. 11·‚ 77) neque
ulla lues pestisve antiquitus grassaretur. Nec fugit virum doctum, tale
quid etiam a medico Parisiensi prolatum esse, mentione facta in Jour-
nal. complement. ou Dictionn. de sciences medic. t. XXXIV. p. 380.
Etenim hic vir doctus, Pariset, in dissertatione, quae inserta legitur
in: Revue medicale francaise et etrangere et Journal de Clinique de
l'Hotel-Dieu etc. Paris 1827. T.11. p. 409—415, causam condiendi cada-
vera, omnibus aliis reiectis, ex una hac publicae sanitatis tuendae ra-
tione repetendam esse censuit,· indeque etiam explicandum, quod inde
a quarto post Chr. n. saeculo, quo hicce mos in desuetudinem venerit,
pestis grassari coeperit ad nostram usque aetatem, adeo ut recentiori-
bus Aegyptiis, si publicae sanitati consulere pestemque a se avertere
vellent, redeundum esset ad antiquum condiendi ritum. Equidem in tota
hac re id potissimum teneri velim, hunc condiendi adeoque sepeliendi
modum omnibus Aegyptiis communem fuisse, lege quasi impositum et
sacratum: quem si cum utroque viro docto dicimus effectum et pro-
ductum videri ipsa terrae, quam incoluerint Aegyptii, natura et indole,
tamen alia quoque haud scio an accesserint, haud minus respicienda.
Aegyptii enim uti omnia, quae ad hominis vitam in hac terra pertinent,
ad deos et religionem referebant, ita mortuum quoque hominem horum
curae immunem esse noluerunt indeque hunc sepeliendi modum tanquam
legem sacram omnibus Aegyptiis praescripserunt, qui in alteram vitam
transire ibique diutius manere vellent sub imperio boni illius Osiridis,
qui inferorum praeses habebatur auctorque huius ritus atque exemplar
celebrabatur, quod quemque hominem sequi sas erat. ltaque ad reli-
gionem quoque pertinuisse hunc morem et cum veterum Aegyptiorum
opinione de hominis statu post mortem coniunctum fuisse equidem certe
crediderim: reliqua medicis diiudicanda relinquam.

